---
title: 'KIEDYŚ, czyli wyciskacz łez o miłości mamy do córki'
categories:
  - 3-6
tags:
  - miłość
  - mama
heroImg: >-
  https://res.cloudinary.com/obibooki/image/upload/v1645470982/kiedys-okladka_yird8o.jpg
excerpt: >
  Nie ma tu żalu do dziecka o to, że opuszcza mamę. Nie ma syndromu opuszczonego
  gniazda. Jest mądrość mamy, która wie, że przyjdzie taki czas, kiedy myśli
  córki powędrują w jej stronę.
author: content/authors/emka.mdx
date: '2018-03-12T00:00:00.000Z'
---

To jedna z tych książek, które już kiedyś były na rynku, a potem były tak poszukiwane, że używane egzemplarze osiągały zawrotne ceny na aukcjach internetowych. To jeden z powodów, dla których warto mieć ją w swojej kolekcji ;) choć myślę, że pokochacie ją tak, że nie będziecie chcieli jej oddać za żadne pieniądze.

"Kiedyś" to piękna opowieść o miłości mamy do córki i o wypuszczaniu dziecka w świat.
Nie sugerujcie się krótkim tekstem, to idealny prezent dla małych i dużych. Świetny pomysł na upominek dla przyszłej mamy (koniecznie w zestawie z dużą paczką chusteczek). Możecie go również ofiarować nastolatce, która właśnie "wyrywa się na wolność".

![Liczyłam twoje paluszki](kiedys-liczylam\_twoje\_paluszki.jpeg "")

Mama opowiada kilkuletniej córeczce o jej narodzinach i dorastaniu.

![Któregoś dnia spadł pierwszy śnieg](kiedys-ktoregos\_dnia\_spadl\_pierwszy\_snieg.jpeg "")

![Wtedy byłaś malutka, teraz jesteś już duża](kiedys-wtedy\_bylas\_malutka.jpeg "")

Mówi o tym, jak wyobraża sobie jej przyszłość. O tym, jakie ważne doświadczenia ją czekają.

![Kiedyś wejdziesz do lasu](kiedys\_wejdziesz\_do\_lasu.jpeg "")

![Kiedyś twoje oczy wypełni radość](kiedys\_twoje\_oczy\_wypelni\_radosc.jpeg "")

![Kiedyś usłyszysz coś smutnego](kiedys\_uslyszysz\_cos\_smutnego.jpeg "")

Mama doskonale zdaje sobie sprawę z tego, że, za kilka lat, córka opuści dom i podąży własną drogą.

![Kiedyś stanę na ganku](kiedys\_stane\_na\_ganku.jpeg "")

![Kiedyś spojrzysz na dom](kiedys\_spojrze\_na\_dom.jpeg "")

![Kiedyś poczujesz słodki ciężar](kiedys\_poczujesz\_slodki\_ciezar.jpeg "")

To, coo podoba mi się w tej książce najbardziej, to to, że nie ma tu żalu do dziecka o to, że opuszcza mamę. Nie ma syndromu opuszczonego gniazda. Jest mądrość mamy, która wie, że przyjdzie taki czas, kiedy myśli córki powędrują w jej stronę. I to jej wystarczy.

![Kiedyś twoje włosy zasrebrzą się w słońcu](kiedys\_twoje\_wlosy.jpeg "")

![Wtedy twoje myśli nadejdzie dzień, kiedy o mnie pomyślisz](kiedys-wtedy\_twoje\_mysli.jpeg "")

Ja sama mam dwóch synów, ale mam nadzieję, że kiedy przyjdzie ten czas, będę taką mądrą mamą.

Chwyta za serce, prawda?

Wydawnictwo Mamania (http://mamania.pl/product-pol-277-Kiedys.html)

<BuyBox bboid="27792162"/>
