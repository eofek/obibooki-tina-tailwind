---
title: Ważne rzeczy — o szacunku dla dziecięcych emocji
categories:
  - 3-6
tags:
  - rozwód
  - śmierć rodzica
  - strata
  - emocje
heroImg: >-
  https://res.cloudinary.com/obibooki/image/upload/v1645471728/wazne-rzeczy-foto-glowne_oaukjw.jpg
excerpt: ''
author: content/authors/emka.mdx
date: '2018-02-10T00:00:00.000Z'
---

Są autorzy, których książki można kupować w ciemno. Jednym z nich jest [Peter Carnavas](https://petercarnavas.com/), którego mądre, pięknie zilustrowane opowieści skradły moje serce.

„Ważne rzeczy” to historia Krzysia i jego mamy. Mamy superbohaterki, która jedną ręką podlewa ogród, drugą wiesza pranie, jednocześnie bawiąc się z synem. Mamy, która między smażeniem naleśników i budowaniem z klocków, sama maluje ściany.

![mama Krzysia ma dużo na głowie](wazne-rzeczy-mama-krzysia.jpeg "")

![mama sama robi wszystko](wazne-rzeczy-mama-krzysia-ogrod.jpeg "")

Nie dowiemy co się stało z tatą Krzysia. Być może umarł. Być może odszedł, rodzice się rozwiedli. Jeśli tak, to, odchodząc, zerwał kontakt z rodziną. Pewnego dnia mama pakuje stare rzeczy taty i zanosi do sklepu z używanymi rzeczami.

![ukochany kubek taty](wazne-rzeczy-kubek-kapcie-nuty.jpeg "")

![wynieśli karton do miasta](wazne-rzeczy-karton.jpeg "")

Wyniesione rzeczy, w magiczny sposób, zaczynają się pojawiać z powrotem w domu.

![kapelusz taty](wazne-rzeczy-kapelusz.jpeg "")

![kapcie wróciły do domu](wazne-rzeczy-kapcie.jpeg "")

Mamie cała ta historia spędza sen z powiek. Może się irytuje (jeśli przyjmiemy wersję z rozwodem). Może trochę się boi (jeśli, jak ja, skłaniacie się ku opcji, że tata nie żyje). Na pewno jest smutna... Domyślacie się już, jak kapcie taty wróciły na swoje miejsce w przedpokoju? No jasne, to sprawka Krzysia, który wcale nie chciał się ich pozbywać...

![przylapany na gorącym uczynku](wazne-rzeczy-mama-wzdycha.jpeg "")

I tu dochodzimy to sedna sprawy. Mama próbuje zrozumieć działania Krzysia. I tu padają słowa, które sprawiają, że ściska mnie w gardle za każdym razem, kiedy czytam tę książkę:

![chciałem pamiętać...](wazne-rzeczy-chcialem-pamietac.jpeg "")

Kiedy musimy uporać się z własnym bólem i własnymi emocjami, łatwo możemy przegapić fakt, że emocje naszych dzieci mogą być, w tej sytuacji, zupełnie inne. Nie mamy prawa decydować o tym, jak dzieci powinny przeżywać stratę.
Rozumiem mamę Krzysia, której sposobem na to, żeby uporać się z przeszłością i ruszyć naprzód, jest pozbycie się wszystkiego, co wiąże ją z bolesną przeszłością. Problem w tym, że, mimo że jest najlepszą mamą na świecie, zapomniała zapytać synka, co on chciałby zrobić z pęknietym kubkiem kawy. Pewnie myślała, że i jemu będzie łatwiej, kiedy rzeczy taty przestaną mu się rzucać w oczy. A powinna była go o to zapytać. Bo ten kubek, który dla niej jest
śmieciem, którego widok ją złości lub zasmuca, dla Krzysia jest jedynym łącznikiem z osobą, którą wciąż kocha.

![odebrali rzeczy taty](wazne-rzeczy-odebrali.jpeg "")

Jestem dumna z mamy Krzysia. Pokonała własne demony i wyszła
naprzeciw potrzebom dziecka. Myślę, że i ona poczuła się lepiej.

![małe rzeczy, ważne rzeczy](wazne-rzeczy-male-wazne.jpeg "")

<BuyBox bboid="28193110"/>
