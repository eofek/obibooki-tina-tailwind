---
title: Wielka księga życia na Ziemi i inne książki z serii - recenzja
categories:
  - 3-6
  - 6-8
tags:
  - przyroda
  - na prezent
  - ptaki
  - zwierzęta
  - kwiaty
heroImg: >-
  http://res.cloudinary.com/obibooki/image/upload/v1645024889/wielka-ksiega-zycia-na-ziemi-okladkowe_c9zcc6.jpg
excerpt: |
  Wielka księga życia na Ziemi i inne książki z serii - recenzja
author: content/authors/emka.mdx
publisher: Wilga
date: '2021-12-10T08:00:00.000Z'
---

Seria **Wielka księga Yuvala Zommera**, która na polskim rynku ukazuje się nakładem wydawnictwa Wilga, to spektakularne, bogato ilustrowane książki dla dzieci w wieku przedszkolnym i wczesnoszkolnym zainteresowanych przyrodą. Jednocześnie to pozycje, które to zainteresowanie pomogą rozbudzić! I idealne propozycje na prezent. Do 17 grudnia 2021 w sklepie [empik.com](https://go.buybox.click/linkclick\_4543\_78?\&url=https%3A%2F%2Fwww.empik.com) możecie je zamówić z rabatem – informacje znajdziecie niżej.

Yuval Zommer to brytyjski artysta, absolwent Royal College of Art. Zanim zajął się tworzeniem książek dla dzieci pracował w wiodących brytyjskich agencjach reklamowych. Jego ilustracji nie można pomylić z żadnymi innymi. Z jednej strony autor zachowuje wszystkie cechy charakterystyczne dla prezentowanych gatunków. Bez problemu rozpoznacie poszczególne zwierzęta czy rośliny. Z drugiej te wizerunki są nieco odrealnione i uczłowieczone. Na przykład wszystkie rysowane przez niego zwierzęta, nie tylko naczelne, mają dwoje oczu umiejscowionych z przodu głowy. I dość bogatą mimikę. Przyzwyczaiłam się do tego przy okazji poprzednich tomów. Tymczasem w najnowszym — **Wielka księga życia na Ziemi**, pojawiają się ludzie (dzieci głównie), którzy w większość są pokazani z profilu z okiem z boku. Co dodatkowo podkreśla nasz związek z przyrodą – jeden z motywów przewodnich tej części.

### Wielka księga życia na Ziemi

![Wielka księga życia na ziemi - recenzja](http://res.cloudinary.com/obibooki/image/upload/v1645022412/wielka-ksiega-zycia-na-ziemi-1\_s6ytv0.jpg "Wielka księga życia na ziemi - recenzja")

Konstrukcja książki jest podobna do tej, do której autor przyzwyczaił nas w poprzednich tomach. To wielkoformatowe, barwne, pełne szczegółów rozkładówki, w które wpleciono krótkie teksty pełne informacji i ciekawostek. Jak w każdej książce i tu na ilustracjach ukryte są elementy do wyszukania. Tym razem są to odciski ludzkich stóp. Ten zabieg sprawia, że dzieci uważne śledzą to, co kryje się na rysunkach, dostrzegając więcej szczegółów.

![Wielka księga życia na ziemi - recenzja](http://res.cloudinary.com/obibooki/image/upload/v1645022475/wielka-ksiega-zycia-na-ziemi-2\_ik9kzm.jpg "Wielka księga życia na ziemi - recenzja")

*Powietrze, którym oddychamy, pokarm, którym się żywimy, przeżycia, których poszukujemy, radość, która nas spotyka – wszystkie ludzkie doświadczenia w jakiś sposób wiążą się z przyrodą* - pisze Yuval Zommer we wstępie. - *Dedykuję tę książkę wszystkim dzieciom, które lubią wspinać się na drzewa, biegać boso, brodzić w kałużach, wypatrywać owadów, śpiewać z ptakami, smakować śnieg i liczyć gwiazdy*Z tej książki dzieci dowiedzą się, jak zwierzęta budują domy, jak porozumiewają się ze sobą zwierzęta i… rośliny (na przykład bób). Kto cieszy się, kiedy spadnie deszcz (czy wiecie, że wiewiórki używają swoich ogonów, jak parasoli?) i jak radzą sobie stworzenia w tych miejscach na świecie, w których deszcz pada bardzo rzadko.

Zwierzęta, podobnie jak ludzie tworzą rodziny i zawiązują przyjaźnie, dbają o siebie nawzajem. Nawiązują współpracę, często międzygatunkową, żeby lepiej im się żyło. Młode, podobnie, jak ludzkie dzieci dorastają – często przechodząc przy tym spektakularną przemianę.

To również książka, która zachęca dzieci do wyjścia na dwór i aktywności. *Na świeżym powietrzu można się świetnie bawić, nie ma co do tego wątpliwości. Spędzanie czasu w otoczeniu przyrody czyni cię zdrowszym, szczęśliwszym, a nawet mądrzejszym. Spróbuj!* - zachęca narrator i podsuwa pomysły na to, co można robić w otoczeniu przyrody. A można wiele! Kopać w ziemi, wąchać kwiaty, ocenić wiek drzewa lub skały, znaleźć pióra zgubione przez ptaki lub poroża zrzucone przez samce danieli, obserwować zmieniające się pory roku, albo po prostu wygrzewać się w promieniach słońca, zastanawiając się, czy dzieci po drugiej stronie globu mogą w tej chwili robić to samo. W książce o przyrodzie dla dzieci nie mogło również zabraknąć rozdziału o… kupie

![Wielka księga życia na ziemi - recenzja](http://res.cloudinary.com/obibooki/image/upload/v1645022823/wielka-ksiega-zycia-na-ziemi-9\_har7mg.jpg "Wielka księga życia na ziemi - recenzja")

Omawiając te wszystkie arcyciekawe wątki autor pokazuje dzieciom, że wszystko jest połączone i że ludzie mają wpływ na to, w jakiej kondycji jest nasza planeta. Podsuwa pomysły na to, jak o nią dbać. Wszystkie pojęcia, które mogą być niezrozumiałe, wyjaśniono w słowniczku na końcu książki.

<BuyBox bboid="162377453"/>

Jeśli któryś z tematów poruszonych w książce wyjątkowo zainteresuje Wasze dzieci, możecie sięgnąć po jeden z bardziej wyspecjalizowanych tytułów z serii aktualnie dostępnych na rynku:

### Wielka księga kwiatów

Kipiące kolorami, wielkoformatowe kompendium wiedzy o kwiatach powstało we współpracy z ekspertką od kwiatów i dzikiej przyrody i z botanikami ze słynnych Królewskich Ogrodów Botanicznych w Kew.![Wielka Księga Kwiatów](http://res.cloudinary.com/obibooki/image/upload/v1645025036/wielka-ksiega-kwiatow-1\_djgncd.jpg "Wielka Księga Kwiatów recenzja")

Z książki dzieci dowiedzą się, jak zbudowane są kwiaty i do czego się przydają.
Jak wabią zapylacze i dlaczego niektóre zamiast pięknie pachnieć śmierdzą. Poznają gatunek kwiatów, które rosły na ziemi już w czasach dinozaurów!
Dlaczego róże są czerwone a fiołki fioletowe? Jakie kwiaty można spotkać na łące? Ile słońca potrzebuje słonecznik?

![Wielka Księga Kwiatów](http://res.cloudinary.com/obibooki/image/upload/v1645026222/wielka-ksiega-kwiatow-4\_uit59i.jpg "Wielka Księga Kwiatów - recenzja")

Których kwiatów lepiej nie dotykać, a które warto uprawiać w domu. I jak je chronić.
Tym razem do wyszukania jest 15 złocistych cebulek.

<BuyBox bboid="148643951"/>

### Wielka księga ptaków

Książka, dzięki które dzieci dowiedzą się jak i gdzie obserwować ptaki. Przeczytają o ptasich wędrówkach, nauczą się rozpoznawać ptasie pióra, jajka i dzioby. Są tu informacje o tym, dlaczego część ptaków lubi miejskie życie i rady, jak sprawić, żeby nasz ogród był przyjazny skrzydlatym przybyszom.

![Wielka księga ptaków - recenzja](http://res.cloudinary.com/obibooki/image/upload/v1645026301/wielka-ksiega-ptakow-1\_lsf8cb.jpg "Wielka Księga Ptaków - recenzja")

![Wielka księga ptaków - recenzja](http://res.cloudinary.com/obibooki/image/upload/v1645028593/wielka-ksiega-ptakow-2\_hnmhoi.jpg "Wielka księga ptaków - recenzja")

Oprócz takich ogólnych rozdziałów, wielu gatunkom ptaków poświęcono całe rozkładówki. Są tu więc szczegółowe informacje na przykład o: maskonurach (co ucieszy wszystkich małych fanów i fanki Puffin Rock;) ), rudzikach, flamingach, papugach, pawiach, łabędziach, kolibrach, puszczykach, srokach i wielu innych.

![Wielka księga ptaków - recenzja](http://res.cloudinary.com/obibooki/image/upload/v1645028680/wielka-ksiega-ptakow-4\_jojtad.jpg "Wielka księga ptaków - recenzja")

Są tez informacje o rodzajach ptasich gniazd, o ptakach nielotach i ptasich śpiewach. Na ilustracjach szukamy ukrytych jajek.

<BuyBox bboid="104493534"/>

![Wielka księga życia na ziemi - recenzja](http://res.cloudinary.com/obibooki/image/upload/v1645028810/wielka-ksiega-zycia-na-ziemi-11\_mcnawj.jpg "Wielka księga życia na ziemi - recenzja")

Trzy powyższe tytuły do **17 grudnia** 2021 kupicie **40% taniej z kodem EMKA40** na [**empik.com**](https://go.buybox.click/linkclick\_4543\_78?\&url=https%3A%2F%2Fwww.empik.com)

Możecie jeszcze upolować ostatnie egzemplarze jednego z pierwszych tomów, jakie pojawiły się w tej serii, to

### Wielka księga ssaków

![Wielka księga ssaków - recenzja](http://res.cloudinary.com/obibooki/image/upload/v1645029291/wielka-ksiega-ssakow-okladka\_nkve1g.jpg "Wielka księga ssaków - recenzja")

Skonsultowana ze specjalistka od ssaków Barbarą Taylor książka przybliża znane dzieciom gatunki zwierząt, jak lew, wilk, bóbr, gepard czy nietoperz. Ale opisuje również rzadziej spotykane w książkach dla dzieci binturongi, ratele, pancerniki czy diabły tasmańskie.!\[Wielka księga ssaków - recenzja]

![Wielka księga ssaków - recenzja](http://res.cloudinary.com/obibooki/image/upload/v1645029318/wielka-ksiega-ssakow-okladka\_fw64sg.jpg "Wielka księga ssaków - recenzja")![Wielka księga ssaków - recenzja](http://res.cloudinary.com/obibooki/image/upload/v1645029398/wielka-ksiega-ssakow-2\_ppqlo9.jpg "Wielka księga ssaków - recenzja")![Wielka księga ssaków - recenzja](http://res.cloudinary.com/obibooki/image/upload/v1645029433/wielka-ksiega-ssakow-3\_wqkrbl.jpg "Wielka księga ssaków - recenzja")

![Wielka księga ssaków - recenzja](https://res.cloudinary.com/obibooki/image/upload/v1645029482/wielka-ksiega-ssakow-4\_ou2kdk.jpg "Wielka księga ssaków - recenzja")

Oddzielne rozdziały poświecono ssakom epoki lodowcowej, ssakom, które możemy spotkać w miastach całego świata. A także zwierzętom zagrożonym wyginięciem i temu, jak możemy je chronić.

<BuyBox bboid="129919149"/>

Partnerem wpisu jest wydawnictwo Wilga
